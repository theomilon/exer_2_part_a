## Σύντομη βιογραφία του Douglas Engelbart (30/01/1925 – 02/07/2013)

Ο Douglas Carl Engelbart, το δεύτερο από τρία παιδιά της οικογένειας των Carl Louis Engelbart και Gladys Engelbart, γεννήθηκε στο Πόρτλαντ του Όρεγκον, στις 30 Ιανουαρίου 1925, οπού έζησε εκεί ως τα 8 του χρόνιά, από πού και μετακόμισε στη γύρω περιοχή κατά μήκος του Johnson Creek. Το 1942 αποφοίτησε από το γυμνάσιο Franklin του Πόρτλαντ. Κατά την περίοδο του Β’ Π.Π., στο ενδιάμεσο των σπουδών του στο Oregon State College στο Corvallis, κατατάχτηκε στο Ναυτικό των ΗΠΑ, ως τεχνικός ραντάρ στις Φιλιππίνες, οπού έπεσε στα χέρια του το άρθρο του Vannevar Bush "Όπως μπορούμε να σκεφτούμε", το οποίο του έδωσε τα ερεθίσματα για την μετέπιπτα εξέλιξη του. Μετά το τέλος του πολέμου ολοκλήρωσε τις σπουδές του το 1948, και προσελήφθη από την National Advisory Committee for Aeronautics στο Ερευνητικό Κέντρο Ames, από όπου παραιτήθηκε, προκειμένου να ακολουθήσει μεταπτυχιακές (1953) και διδακτορικές σπουδές (1955) στο Πανεπιστήμιο του Berkeley της Καλιφόρνιας στον τομέα της ηλεκτρολογίας.

Ως πτυχιούχος φοιτητής στο Berkeley, βοήθησε στην κατασκευή του CALDIC. Μετά την ολοκλήρωση του διδακτορικού του έργου, ο Engelbart παρέμεινε στο Berkeley ως επίκουρος καθηγητής για ένα χρόνο πριν αποχωρήσει, όταν κατέστη σαφές ότι δεν θα μπορούσε να ακολουθήσει το όραμά του εκεί, για έναν καλύτερο κόσμο. 

Το 1957 ο Engelbart ανέλαβε καθήκοντα στο SRI International στο Menlo Park της Καλιφόρνιας, οπού σύντομα κατοχύρωσε δώδεκα διπλώματα ευρεσιτεχνίας ενώ το 1962 παρουσίασε μια έκθεση σχετικά με το όραμά του προτείνοντας μία ερευνητική ατζέντα με τίτλο «Αύξηση της ανθρώπινης νοημοσύνης: ένα εννοιολογικό πλαίσιο» (Μεταξύ άλλων, με αυτό εισήγαγε τη «Building information modeling» (BIM), της οποίας η αρχιτεκτονική υιοθετήθηκε αρκετά αργότερα την δεκαετία του 90). Αυτό οδήγησε στη χρηματοδότηση από το DARPA για να ξεκινήσει το έργο του. Ο Engelbart οργάνωσε μια ερευνητική ομάδα στο νέο ερευνητικό κέντρο Augmentation Research Center (ARC) του SRI. Με την καθοδήγηση και τον σχεδιασμό του Engelbart το ARC έγινε η κινητήρια δύναμη πίσω από το σχεδιασμό και την ανάπτυξη τον on-line συστημάτων (NLS). Αυτός και η ομάδα του ανέπτυξαν στοιχεία διασύνδεσης υπολογιστή όπως οθόνες bitmap, το ποντίκι, το hypertext, συνεργατικά εργαλεία και έκαναν τα πρώτα βήματα στο γραφικό περιβάλλον (GUI). Ο Engelbart σχεδίασε και κατάφερε να αναπτύξει πολλές από τις ιδέες του για την διεπαφή ανθρώπου-συσκευής στα μέσα της δεκαετίας του 60, πολύ πριν την επανάσταση των προσωπικών υπολογιστών, σε μια εποχή που οι περισσότεροι υπολογιστές ήταν απρόσιτοι για το ευρύ κοινό ενώ το λογισμικό σχεδιαζόταν αποκλειστικά για ιδιόκτητα συστήματα. 

Το 1967 ο Engelbart υπέβαλε αίτηση για δίπλωμα ευρεσιτεχνίας για το ξύλινο κέλυφος με δύο μεταλλικούς τροχούς (το σημερινό ποντίκι υπολογιστή - US Patent 3.541.541), το οποίο είχε αναπτύξει σε συνεργασία με τον αρχιμηχανικό του Bill England, πριν από το 1965, ενώ ένα χρόνο αργότερα το 1968 παρουσίασε το πληκτρολόγιο με χορδές και πολλές ακόμα από τις εφευρέσεις του από το ARC στο «The Mother of All Demos».

Στα μέσα της δεκαετίας του '70 αρκετοί ερευνητές από την ομάδα του Engelbart έφυγαν για την Xerox PARC, κύριος λόγο διαφορετικών απόψεων για το μέλλον της πληροφορικής, ενώ παράλληλα είχε μειωθεί και η χρηματοδότηση από το DARPA. Αργότερα όταν η Tymshare ανέλαβε τη NLS, άλλα και μετά όταν η Tymshare αγοράστηκε από την McDonnell Douglas, ο Engelbart βρέθηκε στο περιθώριο, και παρόλο που είχαν εκφραστεί ενδιαφέρον για τις ιδέες του, αυτές ποτέ δεν χρηματοδοτήθηκαν, έως και την αποχώρηση του το 1986.

Το 1988, ο Engelbart και η κόρη του Χριστίνα ξεκίνησαν το Ινστιτούτο Bootstrap - αργότερα γνωστό ως «The Doug Engelbart Institute» - για να προωθήσει το όραμά του, ειδικά στο Πανεπιστήμιο του Στάνφορντ. Αυτή η προσπάθεια οδήγησε σε κάποια χρηματοδότηση της DARPA για τον εκσυγχρονισμό της διεπαφής χρήστη του Augment.

Στην προσωπική του ζωή ο Engelbart είχε παντρευτεί δύο φορές, και είχε τεσσάρων  παιδια, της Γκέρντα, της Ντιάνα, της Χριστίνα και του Νορμάν, και εννέα εγγόνια, από τον πρώτο του γάμο με την Ballard Fish, η οποία απεβίωσε το 1997 μετά από 47 χρόνια γάμου. Παντρεύτηκε ξανά το 2008 την συγγραφέα και παραγωγό Karen O'Leary Engelbart. Το 2007 ο Engelbart διαγνωστικέ με την νόσο του Αλτσχάιμερ, και έφυγε από την ζωή λόγω νεφρικής ανεπάρκειας στις 2 Ιουλίου 2013, σε ηλικία 88.

Το έργο και η συμβολή του Engelbart στην πληροφορική και στην εξέλιξη της, έχει αναγνωριστεί από την παγκόσμια επιστημονική κοινότητα και όχι μόνο, από τα τέλη της δεκαετίας του 80, με δεκάδες τιμές και διακρίσεις που του απονεμήθηκαν.
